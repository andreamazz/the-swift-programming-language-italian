# A proposito di Swift

Swift è il nuovo linguaggio di programmazione per app iOS, OS X, watchOS, e tvOS che nasce dalle parti migliori di C e Objective-C, senza il vincolo dell'interoperabilità con C. Swift adotta pattern di programmazione _safe_ e aggiunge funzionalità moderne per rendere lo sviluppo più facile, più flessibile e più divertente. Swift rappresenta un nuovo inizio, rafforzato dai maturi e ben conosciuti framework di Cocoa e Cocoa Touch, ed è una nuova opportunità di reimmaginare lo sviluppo di software.  

Swift è stato in sviluppo per anni. Apple ha steso le sue fondamenta migliorando l'attuale compilatore, il debugger e i framework dell'infrastruttura. Abbiamo semplificato la gestione della memoria con Automatic Reference Counting (ARC). Lo stack di framework, costruiti sulle solide basi di Foundation e Cocoa, è stato ammodernato e reso standard. Objective-C stesso è evoluto per supportare blocchi, collection literals e moduli, abiilitando l'adozione di tecnologie moderne all'interno dei framework, mantenendo la compatibilità con il passato. Grazie a questo lavoro, possiamo introdurre un nuovo linguaggio per il futuro dello sviluppo di software Apple.  

Swift è familiare a sviluppatori Objective-C. Adotta la leggibilità offerta dai parametri con nome di Objective-C e la potenza del modello a oggetti dinamico di Objective-C. Offre l'accesso a framework Cocoa esistenti e alla possibilità di usufruire dell'interoperabilità con Objective-C. A partire da queste basi comuni, Swift introduce molte nuove funzionalità e unifica le porzioni procedurali e orientate agli oggetti del linguaggio.  

Swift è facile da imparare per i nuovi sviluppatori. È il primo linguaggio di qualità industriale a essere espressivo e godibile come un linguaggio di scripting. Supporta i _playground_, un'innovativa feature che permette agli sviluppatori di sperimentare con il codice Swift e vedere i risultati immediatamente senza il peso di dover compilare ed eseguire un'app.  

Swift combina il meglio del modo di pensare dei moderni linguaggi con la saggezza della cultura ingegneristica Apple. Il compilatore è ottimizzato per le prestazioni e il linguaggio è ottimizzato per lo sviluppo, senza compromessi tra di essi. È disegnato per scalare dal classico "hello world" fino a un intero sistema operativo. Tutto questo rende Swift un solido investimento futuro per gli sviluppatori e per Apple.  

Swift è un fantastico modo per scrivere app iOS, OS X, e tvOS, e continuerà ad evolversi con nuove funzionalità e capacità. I nostri obiettivi per Swift sono ambiziosi. Non vediamo l'ora di vedere cosa creerete.
